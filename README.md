# Webutvikling 101

Velkommen til kurs i webutvikling for nybegynnere!

Dette kurset holdes våren og høst 2016 på UiT, NTNU og UiO.

## Kursbeskrivelse

Er du nysgjerrig på webutvikling og lurer på hvordan du skal komme igang? Har du
hørt snakk om HTML, CSS og JavaScript, men usikker på hva sammenhengen mellom
dem er? Har du kanskje testa ut webutvikling, men ikke fått knappene til å havne
der du vil ha dem? Da er du velkommen til Webutvikling101.

Vi skal i løpet av en heldags workshop gå gjennom de grunnleggende delene av
webutvikling:

Første runde skal vi lære om de underliggende prinsippene i webutvikling. Vi ser
på hvordan CSS påvirker HTML og hvordan du kan bruke CSS til å forandre hvordan
nettleseren presenterer siden både i layout og form. Vi ser også på hvordan du
kan legge til enkel dynamikk og interaksjon med JavaScript.

På del to tar vi et steg videre og ser på hvordan vi kan bruke JavaScript for å
kommunisere med en server for å både sende og motta data. Vi skal også se på
hvordan navigasjon mellom nettsider fungerer og hvordan vi kan benytte
JavaScript til å endre hva som skjer når vi navigerer.

Del tre er litt friere. Vi kommer til å presentere en rekke
utfordringer som tar for seg et aspekt ved webutvikling som dere kan få bryne
dere på. Målet med denne delen er å utforske mulighetene webben gir. Vi stiller
med spisskompetanse og dere stiller med nysgjerrighet og ståpå-vilje.

## Egenstudie?

Kursets tre deler er fordelt på hver sine mapper. Du finner nærmere instrukser i
de mappene.

### [Del1](./del1)

### [Del2](./del2)

### [Del3](./del3)

## Lyst til å lære enda mer javascript?

### [Funksjonell javascript](http://bekk.github.io/functional-js/workshop/)
### [Funksjonell javascript med React](https://github.com/bekk/funksjonell-frontend)
